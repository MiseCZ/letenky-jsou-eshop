# Základní kameny

## IATA kódy destinací

Destinací může být letiště nebo i město, ale také heliporty a železniční nebo autobusové zastávky. Na raritní místa toho pochopitelně mnoho nelétá \(nebo nejezdí, systém občas nabídne i autobus nebo vlak\). Letiště mohou být sdružena k městu.

* PRG - kód Letiště Václava Havla v Praze
* NYC - kód města New York
* JFK - kód Letiště J.F. Kennedyho v New Yorku, lety vyhledat i pod kódem NYC
* EWR - kód letiště v Newarku, lze jej najít i pod kód NYC, přestože technicky Newark je jiné město než New York... dokonce je i v jiném státě
* PFL - kód autobusového nádraží Praha Florenc

## City pairy a routing

City pair je dvojice IATA kódů odkud kam se letí. Například PRG a FRA \(Frankfurt\), často se uvádí dohromady PRGFRA. Routing už bývá složitější. Například PRG-FRA/AMS-NYC, jde o cestu z Prahy do New Yorku přes Frankfurt nebo Amsterodam.

## Letecké společnosti, číslo letu, marketingová a operující společnost

Číslo letu se obvykle skládá z kódu letecké společností:

* OK - Czech Airlines
* BA - British Airways
* AA - American Airlines

A čísla letu:

* BA853 - let společnosti British Airways z Prahy do Londýna na letiště Heathrow \(kód LHR\), nemusí létat pravidelně ani ve stejný čas, ale bude vždy na trace PRGLHR

Někdy ale může být let takzvaně "operován", což znamená, že je ve skutečnosti letí jiná letecká společnost. Vám ji ale prodá tzv. marketingová letecká společnost pod svým kódem, se kterým let eviduje u sebe.

* BA1511 - let na trase JFKLHR prodávaný společností British Airways pod číslem 1511. Ve skutečnosti ale poletíte s American Airlines, která jej operuje.

Díky tomu můžete na letišti vidět na tabuli různé lety se stejným časem odletu ze stejného terminálu.

## Letový řád

Sice existuje, ale nebude vás až tolik zajímat. Jednak může být i velmi nepravidelný. Druhak si lidé mnohem více než podle letového řádu vybírají podle dostupné ceny.

## Segmenty

Segment je konkretní úsek cesty, obsahující číslo letu, datum a čas odletu. Zpáteční cesta PRGNYC se tak skládá ze čtyř segmentů:

* BA853 PRGLHR 12.5.2017 6:50
* BA157 LHRJFK 12.5.2017 9:40
* BA1511 JFKLHR 28.5.2015 18:05
* BA854 LHRPRG 29.5.2017 10:35

## Kabiny a bookovací třídy

V zásadě kvalita cestování dělí do skupin Economy, Business a First Class. Ve velkých letadlech to bude znamenat oddělené části letadel. V malých bude bude v Business část oddělená závěsem a obsazeno bude například jedno sedadlo ze dvou. First class tam nebude. Někdy se tomuto říká kabina někdy třída.

Letenky se ovšem neprodávají na kabiny, ale na bookovací třídy, což jsou písmenka, například Y, K, M nebo T. Jejich obecné dělení do kabin sice existuje, ale letecké společnosti je příliš nedodržují.

## Tarify

## Avaliabilita \(a cache\)

## Bookabilita \(a cache\)

## Plating Carrier

## Look2book \(a cache\)



